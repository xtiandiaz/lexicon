# 4.10.2025

## Suomen työttömyystilanne

Uutisviikon aihe on Suomen työttömyystilanne.

Suomessa on nyt enemmän työttömiä kuin melkein missään muussa Euroopan maassa.

Suomen [työttömyysaste](työttömyysaste) on yli 10 prosenttia. Se tarkoittaa, että sadasta työikäisestä ihmisestä kymmenen ihmistä on työttömiä.

Vain Espanjassa työttömyys on korkeampi kuin Suomessa.

Kerromme nyt lisää Suomen työttömyystilanteesta.

## Suomi ja Ruotsi

Työttömyys on kasvanut Suomessa samaan aikaan, kun monissa muissa EU-maissa tilanne on jo parantunut.

Myös Ruotsissa tilanne on melkein yhtä huono kuin Suomessa.

[Aiemmin]() työttömyys oli suurinta Etelä-Euroopan maissa.

[Syitä]() työttömyyden kasvuun Suomessa ovat esimerkiksi Ukrainan sodan [vaikutus]() Suomen talouteen ja se, että EU:n [elvytys]()rahat ovat menneet enemmän Etelä-Euroopan [maihin]() kuin Pohjois-Euroopan maihin.

## Hallituksen [toimet](toimi)

Työministeri Matias Marttinen [myöntää](), että Suomen työttömyysluvut ovat huonot.

Ministeri Marttinen uskoo, että tilanne alkaa parantua jo tänä vuonna.

Marttinen sanoo, että hallitus aikoo [uudistaa]() [työmarkkinoita](työmarkkinat) ja [verotus]()ta. Tarkoitus on, että Suomeen saadaan lisää investointeja ja työpaikkoja.

Työministeriö valmistelee nyt kasvupakettia, joka [etenee](edetä) hallitukselle [lähiaikoina]().

## Palkkasumman kasvu

Asiantuntijat sanovat, että Suomen työttömyystilanne ei ole ihan niin huono kuin mitä pelkkä työttömyys[luku]() näyttää.

Palkkasumma eli kaikkien palkkojen [yhteismäärä]() on kasvanut Suomessa viime vuodesta.

[Työtunnit](työtunti), joita Suomessa tehdään, eivät ole [vähentyneet](vähentyä) yhtä paljon kuin työttömyysluku näyttää.

Työllisyysaste ei ole [heikentynyt](heikentyä) yhtä [jyrkästi]().

## Työnhakijoiden kasvu

Työttömyysaste voi nousta myös silloin, kun [työvoima]() kasvaa ja työmarkkinoille tulee lisää uusia [työnhakijoita](työnhakija).

Viime aikoina työnhakijoiden määrä on kasvanut kahden syyn takia.

Yksi syy on se, että Suomeen on tullut viime vuosina paljon uusia maahanmuuttajia, jotka etsivät töitä.

Toinen syy on se, että hallitus on lisännyt toimia, jotka [kannustavat](kannustaa) tai [painostavat](painostaa) ihmisiä [työnhaku]()un.

## Kertaus

Uutisviikon aiheena oli Suomen työttömyystilanne.

Suomessa on nyt toiseksi [eniten]() työttömiä Euroopan maista.

Kaikki työttömyysluvut eivät kuitenkaan tarkoita, että ihmiset ovat [menettäneet](menettää) työn.

Työnhakijoiden määrä on kasvanut myös maahanmuuton ja uusien työnhakuvaatimusten takia.

Hallitus yrittää tehdä toimia, että Suomeen saadaan uusia työpaikkoja.

Tämä oli uutisviikko selkosuomeksi. Tavataan taas, kuulemiin!
