# 5.10.2025

[Kuluttajien](kuluttaja) [luottamus]() talouteen ja isoihin [hankintoihin](hankinta)

## Kuluttajien luottamus

Uutisviikon aiheena on kuluttajien luottamus talouteen ja isoihin hankintoihin.

Suomalaiset ovat nyt [epävarmoja](epävarma) omasta ja koko Suomen taloustilanteesta.

Tutkimus kertoo, että kuluttajien luottamus nousi syyskuussa hieman, mutta se oli edelleen heikkoa.

Tilanne [vaikuttaa]() paljon esimerkiksi asuntokauppaan.

Kerromme nyt lisää, mitä kuluttajien luottamus tarkoittaa ja miten se vaikuttaa ihmisten [päätöksiin](päätös).

## Isot hankinnat

Kuluttajien luottamus tarkoittaa sitä, kuinka varmoja ihmiset ovat rahan [riittävyydestä](riittävyys) ja Suomen talouden tulevaisuudesta.

Kun luottamus on heikkoa, ihmiset eivät [uskalla](uskaltaa) tehdä isoja [ostoksia](ostos), ottaa lainaa tai kuluttaa paljon rahaa.

Tilastokeskus [mittaa](mitata) ihmisten luottamusta [kysely]()illä. [Tällainen]() kysely tehtiin taas syyskuussa. Myös esimerkiksi S-pankki on tehnyt kyselyn suomalaisten talousluottamuksesta.

Suomalaiset [kokevat](kokea), että nyt on huono aika tehdä isoja hankintoja.

Vain 15 prosenttia suomalaisista kokee, että nyt on hyvä aika tehdä isoja hankintoja, esimerkiksi ostaa asunto tai auto.

33 prosenttia suomalaisista kokee, että [asuntolaina]() on nyt taloudellinen riski.

36 prosenttia suomalaisista aikoo vähentää rahankäyttöä seuraavan vuoden aikana.

## Asuntokauppa

56 prosenttia suomalaisista uskoo, että työttömyys lisääntyy vuoden [kuluessa]().

Talouden epävarmuus näkyy myös asuntojen hinnoissa.

Käytettyjen kerrostaloasuntojen hinnat ovat laskeneet koko maassa lähes 2 prosenttia vuodessa.

Helsingin seudulla hinnat ovat laskeneet [jopa]() 17 prosenttia [kalleimmista](kallein) vuosista. Asuntojen hinnat laskevat, koska asunnot eivät mene kaupaksi.

Asiantuntijat [arvioivat](arvioida), että asuntojen hinnat voivat kääntyä nousuun ensi vuonna, jos talouden tilanne paranee.

## Luottamuksen [vaikutus]()

Kuluttajien luottamus vaikuttaa paljon koko Suomen talouteen.

Suomen taloudesta [puolet](puoli) [syntyy](syntyä) siitä, mitä ihmiset ostavat ja käyttävät.

Asiantuntijat muistuttavat, että tilanne ei ole aivan niin huono kuin [pelkkä]() luottamus[luku]() näyttää.

Osa suomalaisista uskoo, että taloustilanne paranee seuraavan vuoden aikana.

## Kertaus

Uutisviikon aiheena oli kuluttajien luottamus talouteen ja isoihin hankintoihin.

Monet ihmiset [lykkäävät](lykätä) nyt isoja hankintoja, esimerkiksi asunnon ostoa tai lainan [ottamista](ottaminen). Siksi myös käytettyjen asuntojen hinnat ovat laskeneet.

Kun ihmiset säästävät ja lykkäävät hankintoja, talous ei kasva nopeasti.
